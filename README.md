<h1>Визначення оптимальної стратегії у грі "Блекджек" за допомогою генетичного алгоритму.</h1>
Гени представлені двома таблицями -- перша визначає, яку дію необхідно виконати в залежності від перших двох карт; друга -- дії, що потрібно виконати на наступних кроках (якщо такі будуть) в залежност від суми очок у гравця та відкритої карти дилера.<br>
Приклад обох гено-табличок:<br>
![image](https://user-images.githubusercontent.com/55750045/221238068-89ba1fb6-63bf-4349-acd8-036a13e0cb5c.png)<br>
![image](https://user-images.githubusercontent.com/55750045/221249044-3c18aa1d-7357-4dda-b441-88ddda807026.png)<br>
1 - Взяти ще карту<br>
2 - Зупинитись<br>
3 - Подвоїти ставку<br>
4 - Здатись<br>
5 - Розділити пару<br><br>

Як відомо, в генетичному алгоритмі присутні такі етапи: відбір найкращих представників, схрещування та мутація.<br>
Для відбору я використав турнірну систему, таким чином до наступного етапу проходили не лише найкращі представники, але і такі, що показали середній результат (із невеликим шансом можуть пройти і представники з поганим результатом).<br><br>

Результат кожного представника популяції -- число його грошей після певної кількості зіграних роздач.<br><br>

Схрещування відбуваються таким чином: вибираються два представника (гравці) щоб обміняти між собою 50 відповідних випадкових клітинок.<br>
Але в останніх експериментах я використовував одноточкове схрещування для відповідних рядків табличок-генів. На мою думку, такий метод приносить кращі результати (і досягає їх швидше), ніж метод, описаний вище.<br><br>

Мутація випадковим чином змінює по-одному гену в кожній табличці-генів. Шанс виникнення мутації невисокий.<br><br>

Я виконав певну кількість експериментів, але тут наведу лише один з найуспішніших.<br>
![image](https://user-images.githubusercontent.com/55750045/221253776-bf8a8f60-072e-4a3d-a2b0-cf4e25417d6b.png)<br>
Тут немає можливості здатись, як і при грі на сайтах, де я тестував свої результати.<br>
1 - Взяти ще карту<br>
2 - Зупинитись<br>
3 - Подвоїти ставку<br>
4 - Розділити пару<br><br>

![Fianl](https://user-images.githubusercontent.com/55750045/221258171-93dae35f-7903-411c-8601-69c81cdecb7b.png)<br>
Червоний - Найкращі представники свого покоління.<br>
Зелений - середнє значення у поколінні.<br><br>

Додам, що початкова сума кожного гравця -- 100 у.о. Ставка -- 10 у.о. Кожен гравець повинен зіграти 1 000 роздач.<br>
Тут алгоритм пройшов 10 000 поколінь і спочатку розвивався дуже швидко, але так і не зміг пробити бар'єр 50% вінрейту.<br>
Як відомо, казино завжди в плюсі.<br><br>

P.S. Я спеціально не робив першу гено-табличку симетричною відносно головної діагоналі, щоб подивитись, чи алгоритм зробить це сам.<br>
Так само, я не повідомляв програмі, що на 21, 20, 19 очках варто зупинитись -- програма сама це вияснила.<br>
Якщо у вас залишились питання -- пишіть у телеграм: @guvzan.
